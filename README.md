# Wos moust kinna?
An Haffa. Linux solltst kenna wia dei Westndaschn. Python, Perl und Go. Mindestns oans davo so guat, dasd aaf a Wocha dausnd Zeiln Code owaschreim konnst und danoch alles funktioniert. Nagios oder Icinga. Des is unser Hauptgschäft, do mocht uns koana wos noch. Des moust em Schlof beherrschn und am bestn scho jahrelang gmocht hom. Also: Kenntnisse en Nagios/Icinga ia as A und O.
Monitoring hoisst owa aa, das mir des iwawachte Zeig kenna meissn. Linux, Windows sowieso. Datenbanken han wichtig. Oracle und MS SQL hod unser Kundschaft am eftastn. Wennst woast, wej ma se en sowos eiloggt, derfst weidalesn. Netzwerk, also Cisco und so a Zeig und SNMP. Dann hams alle drümmer Speicherschrank vo Netapp, EMC und wos woas i. Also em Grund alles, woss en da IT gibt, damit hamma mir zum dou. Und wenns no nix gibt, mit dem ma sowos iwawacha ko, na schreim mir uns des selwa. Also a Vmware-SDK derf di ned schrecka.
Aussadem schreim ma aa Dokumentationen und Mails, also moust fehlerfrei Deitsch kinna. Zumindest schreim. An Frankn und an Schwobm hamma aa, de kinnan dolmetschen, wenns is.

# Wos moust dou?
Oawan. Und zwar richtig. Schmatzer brauchma koi. Hanswurschtn aa ned. Des wos mir mochan, wird vokafft und ned anders kemma mir en unsern Oawadslou.
Du moust manche leit vo Grund aaf a neis Monitoring installiern. Oder du moust dene eran Saustoll aaframma. Des hoisst, dasd selbschtändig hifohrst, zu dene Leit freindlich bist und wos hischdellst, dass sa se d'Finger oschlägga danoch.
Programmiern moust aa und no ned amol weng. Schau de um aaf https://github.com/ConSol, des ham Leit vo ConSol alles gschriem. Wosd owa vogessn konnst: ausschliesslich em Eck hocka und Code schreim. Am bestn no, dasn sunst koana kapiert. Und unser Kundschaft fir bled holtn. Brauchma ned.
Möglich waar aa, dasd Scripts fir Sakuli schreibst. Wennsdas ned kennst, schau das amol o. A haffa Kundn mecht seine Applikationen damit iwawacha und äbbad muas de Drehbücher programmiern. Des is ned langweilig und do lernst wos. JavaScript brauchst dazua.
Und oamoi em Monat gehst gfälligst zum Frisär!

# Wou hamma?
Z'Minga. En da Franziskanerstrass, do wou d'Gebsattelstrass affakimmt.
